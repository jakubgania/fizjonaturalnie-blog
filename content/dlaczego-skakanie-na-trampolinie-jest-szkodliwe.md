---
title: Dlaczego skakanie na trampolinie jest szkodliwe? 
slug: /dlaczego-skakanie-na-trampolinie-jest-szkodliwe
short: Każda forma aktywności fizycznej ma swoje plusy i minusy. Najważniejsza jest technika wykonywanych ćwiczeń, która warunkuje to, czy jest dla nas bezpieczna.
date: 04/04/2020
image: '/images/pelvic.png'
tags:
  - code
  - nuxt
  - markdown
---

Ach te trampoliny... kto o nich w dzieciństwie nie marzył? Świetna zabawa z ruchem w jednym. Od całkiem niedawna trampoliny pojawiły się w siłowniach,
zaczęto też organizować na nich zajęcia fitness. Bardzo dobry pomysł na efektywne zrzucenie kilogramów, znaczny wzrost kondycji fizycznej organizmu,
a przy tym niezła frajda. Ale czy na pewno ta forma ćwiczeń jest dla nas bezpieczna?

&nbsp;

Każda forma aktywności fizycznej ma swoje plusy i minusy. Najważniejsza jest technika wykonywanych ćwiczeń, która warunkuje to, czy jest dla nas bezpieczna. 
W przypadku skakania na trampolinie, a stricte prowadzonych na nich zajęć fitness - instruktor doskonale wie jak wygląda prawidłowa technika. Na takie
zajęcia najczęściej przychodzą osoby, które nie są przeszkolone z tej dziedziny. Niestety nie wiedzą one, że w trakcie takiego treningu nasz tułów nie może poruszać
się w przestrzeni, a skakać powinny tylko nogi.

&nbsp;

Co daje nam błędna technika i brak dostatecznej świadomości ciała? Z pewnością oddziałowuje to negatywnie na nasze 
dno miednicy, które można zdefiniować jako hamak dla naszych narządów wewnętrznych, który jest rozpięty między nogami. Teraz troszkę anatomii :-). Jego granice wyznaczają cztery 
charakterystyczne kości - dwie kości kulszowe, kość łonowa i kość ogonowa. Przebiegający tam pas mięśni dzieli je na dwa trójkąty. Przedni nazywa się 
"trójkątem moczowo-płciowym", tylny "trójkątem odbytniczym". Dno miednicy przenikają: cewka moczowa, pochwa oraz odbytnica, dlatego stanowi ono podstawę 
dla narządów trzewnych. Mięśnie dna miednicy wykonują ruch do środka i do góry, co zatrzymuje przepływ moczu.  W momencie skakania, kiedy zaczynamy bardzo
mocno "ściskać dno miednicy" i wytwarzać duże ciśnienie, nasze narządy wewnętrzne od klatki piersiowej po narządy dna miednicy zaczynają opadać. 
Mięśnie wtedy reagują nadmiernym napięciem i przemęczeniem.  Niestety skutkiem tego jest obniżenie narządów i często nietrzymanie moczu. 

&nbsp;

Więc co robić aby temu zapobiec? Uważam, że jeśli chodzi o grupowe zajęcia fitness, to instruktor powinien stale kontrolować prawidłowej techniki ćwiczących, 
ale również odpowiednio wyedukować podopieczne przed każdymi zajęciami.  Przed uprawianiem jakiejkolwiek aktywności fizycznej, powinniśmy sami wiele dowiedzieć się
o danej dyscyplinie, o wskazaniach i możliwych przeciwwskazaniach, a przede wszystkim o prawidłowej technice wykonywania.

&nbsp;

Jeśli chodzi o skakanie na trampolinie, to oprócz występujących już problemów z obrębem dna miednicy, przeciwwskazaniem są również choroby układu krążenia,
nadciśnienie, dyskopatie, zaburzenia równowagi, niedawno przebyte urazy, a także niestabilność stawów. 

&nbsp;

W zajęciach fitness na trampolinie, w prawidłowej technice wykonania pomoże nam odbicie w lustrze, ponieważ ono daje nam kontrolę nad tym, czy całe nasze ciało
porusza się w przestrzeni, czy tylko nogi. Pomocna jest również poręcz dostępna przy trampolinie, dzięki której nie tylko daje nam bezpieczeństwo i stabilność, ale również umożliwia
utrzymanie ciała od miednicy w górę w jednym miejscu. 

&nbsp;

Co z parkami trampolin? Jeśli odwiedzamy je bardzo rzadko w formie rekreacyjnej, a nie treningowej, to będą one dla nas bezpieczne.  Kluczem w odpowiedzi na to pytanie 
jest częstotliwość. Jeśli nieprawidłowa technika skakania na trampolinie będzie powtarzana często w formie treningu, to na pewno odniesie ona negatywne skutki dla naszego 
zdrowia.  Jednak sama aktywność fizyczna na trampolinach niesie za sobą wiele pozytywnych aspektów.  Pozytywnie wpływa na uwapnienie kości przez ściskanie osiowe,
jakie następuje w przypadku takiego treningu. Skakanie spełnia ogromną rolę w przypadku czucia głębokiego, które wspomaga stabilizację stawów.

&nbsp;

Co natomiast z trampolinami ogrodowymi dla dzieci wspomnianymi na samym początku?  Jeśli u dzieci napięcie mięśniowe jest niskie, to taka aktywność jest często zalecana
przez fizjoterapeutów, ale z wysoką częstotliwością i krótkim czasem trwania, aby nie zmęczyć i nie rozciągnąć nadmiernie mięśni dna miednicy w szczególności dla dziewczynek,
które mają znacznie szersze miednice od chłopców. Biorąc pod uwagę ewentualne ciąże w przyszłości, są bardziej narażone na problemy związane właśnie z obszarem dna miednicy.

&nbsp;

Fitness na trampolinach jest bardzo ciekawą formą ruchu, jednak należy pamiętać jakie mogą być tego skutki, zwłaszcza dla kobiet.  Taki trening nie przyniesie negatywnych skutków,
jeśli nie mamy problemów z obrębem dna miednicy oraz nie jest się krótko po porodzie.  
Przed rozpoczęciem jakiejkolwiek aktywności warto jednak spojrzeć na wszystkie aspekty: pozytywne i negatywne :-).