---
title: Dno miednicy - co to takiego?
slug: /dno-miednicy-co-to-takiego
short: Dno miednicy jest jednym z głównych stref odpowiedzialnych za postawę ciała. Równowaga dna miednicy wpływa również na ruchomość kręgosłupa i nóg, przez co stanowi istotną rolę w prawidłowym chodzie.
date: 16/04/2020
image: /images/atlasy-dno-miednicy.jpg
number: 5
tags:
---

&nbsp;

Dno miednicy jest jednym z głównych stref odpowiedzialnych za postawę ciała. Równowaga dna miednicy wpływa również na ruchomość kręgosłupa i nóg,
przez co stanowi istotną rolę w prawidłowym chodzie. Jest również bazą dla właściwego ustawienia brzucha i prawidłowego oddychania. 
Mięśnie dna miednicy odpowiadają m.in. za prawidłową topografię narządów miednicy mniejszej oraz prawidłowe funkcjonowanie układu moczowego, płciowego
i pokarmowego. Dzięki tym funkcjom widzimy, jak ważną jest częścią naszego organizmu. 

&nbsp;

### Jak jest zbudowane? 

&nbsp;

Dno miednicy jest obszarem w kształcie diamentu, którego granice wyznaczają cztery charakterystyczne kości: dwie kości kulszowe, kość łonowa i kość ogonowa. 
Ma układ warstwowy w płaszczyźnie pionowej oraz strefowy w płaszczyźnie poziomej.
Układ w płaszczyźnie poziomej jest wyróżniony przez dwa trójkąty podzielony przez pas mięśni. Przedni nazywa się: "trójkątem moczowo-płciowym", tylny "trójkątem odbytniczym".
W płaszczyźnie pionowej dno miednicy składa się z dwóch uzupełniających się warstw. Wyższą warstwę stanowi przepona miednicy, 
poniżej znajduje się przepona moczowo-płciowa. Przepona miednicy rozpościera się na całym obszarze rombu dna miednicy, 
przepona moczowo-płciowa - tylko w jego części przedniej. Dno miednicy przenikają cewka moczowa, pochwa i odbytnica, 
dlatego stanowi ono podstawę narządów trzewnych. 

&nbsp;

### Jaka jest rola dna miednicy? 

&nbsp;

Mięśnie dna miednicy wykonują ruch do środka i do góry, co zatrzymuje przepływ moczu. Kobiety ćwicząc mięśnie Kegla, uczą się naśladować tą czynność.
Ćwiczenia mięśni Kegla są przydatne w przywracaniu prawidłowego funkcjonowania dna miednicy na przykład wtedy, kiedy jego tkanki zostały nadwyrężone 
podczas porodu, czy z problemami nietrzymania moczu.
Słabość mięśni dna miednicy może powodować ból pleców. Płaszczyzna przepony miednicy stanowi dolną ścianę cylindra mięśni stabilizujących tułów.
Przy ich osłabieniu przeciążone są pozostałe elementy. Ten problem może dotyczyć zarówno panie jak i panów. Przyczyn bólu pleców może być wiele, 
dlatego rzadko myślimy w tym kontekście o dnie miednicy. Właściwa diagnoza może wskazać na dno miednicy, jako słaby element mechanizmu stabilizującego.

&nbsp;

Niestety nadmierne napięcie dna miednicy sprzyja również chorobie hemoroidowej. Aby uniknąć tej choroby, dotyczącej końcowego odcinka drogi pokarmowej, 
zlokalizowanego w obszarze dna miednicy, należy dbać o prawidłowe funkcjonowanie całego układu pokarmowego.

&nbsp;

### Jak dbać o mięśnie dna miednicy?

&nbsp;

- nie zatrzymuj moczu bez potrzeby;
- nie oddawaj moczu "na zapas";
- nie ograniczaj picia - należy wypijać min. 2 l płynów dziennie;
- unikaj produktów wysokoprzetworzonych;
- jeśli ćwiczysz na siłowni zasięgnij porady trenera w doborze optymalnego zestawu ćwiczeń;
- unikaj dźwigania (duży wysiłek fizyczny towarzyszący podnoszeniu ciężkich przedmiotów znacznie obciąża mięśnie dna miednicy);
- ćwicz mięśnie dna miednicy przynajmniej 1 raz dziennie;
- wykonuj badanie sEMG mięśni dna miednicy 1 raz w roku (w trakcie tego badania przy pomocy elektrod ocenia się siłę i aktywność mięśni).

&nbsp;

Problemy z okolicami dna miednicy dotykają nas bardzo często, ponieważ w dzisiejszych czasach dominuje siedzący tryb życia. Nie pracują one wtedy prawidłowo, 
a nieużywane ulegają osłabieniu. Osłabienie mięśni dna miednicy dotyczy w większym stopniu kobiet niż mężczyzn. Kobiety są na to szczególnie narażone z uwagi na swoje funkcje biologiczne,
jak ciąże i porody. Niepokojące objawy mogą pojawić się w różnych okresach życia, ale najsilniej dysfunkcje mięśni dna miednicy manifestują się w okresie
menopauzy i klimakterium. Należy być wyczulonym, gdyż pierwsze incydenty pojawiają się rzadko, nieregularnie i początkowo nie budzą podejrzeń,
lecz z czasem stają się coraz bardziej dokuczliwe. Wymienione dysfunkcje w znacznym stopniu ograniczają jakość życia, są krępujące i w rezultacie 
przez wiele lat ukrywane. 

&nbsp;

### Moje ostatnie posty:

&nbsp;

- [Jak prawidłowo siedzieć?](https://fizjonaturalnie.pl/blog/jak-prawidlowo-siedziec/)
- [Jak pandemia koronawirusa wpływa na fizjoterapię?](https://fizjonaturalnie.pl/blog/jak-pandemia-koronawirusa-wplywa-na-fizjoterapie/)
- [Dlaczego skakanie na trampolinie jest szkodliwe?](https://fizjonaturalnie.pl/blog/dlaczego-skakanie-na-trampolinie-jest-szkodliwe/)