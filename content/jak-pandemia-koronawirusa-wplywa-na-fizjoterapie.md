---
title: Jak pandemia koronawirusa wpływa na fizjoterapię?
slug: /jak-pandemia-koronawirusa-wplywa-na-fizjoterapie
short: Panująca już od niespełna miesiąca w Polsce pandemia wirusa SARS-CoV-2, który wywołuje chorobę COVID-19 odcisnął już ogromne piętno na gospodarce, całej służbie zdrowia i na ludzkiej psychice.
date: 07/04/2020
image: /images/epidemic-chart.PNG
number: 3
tags:
    - pandemia
---

Panująca już od niespełna miesiąca w Polsce pandemia wirusa SARS-CoV-2, który wywołuje chorobę COVID-19 odcisnął już ogromne piętno na gospodarce, całej służbie zdrowia 
i na ludzkiej psychice. Od ponad 3 tygodni siedzimy w domu pod przymusową kwarantanną po to, by wirus nie rozprzestrzeniał się zbyt szybko. Przyszło to nagle i niespodziewanie. 
Czy Polska i reszta krajów była na to przygotowana? Odpowiedź jest banalnie prosta - NIE. Żaden z sektorów gospodarki, w tym służba zdrowia nie była w stanie przewidzieć 
tej katastrofy. 

&nbsp;

Silnie dotknięty został również dział rehabilitacji.

&nbsp;

Już od dawna fizjoterapia mierzy się z wieloma problemami - nie tylko finansowymi. Dziś toczy dosłownie walkę o przetrwanie. Krajowa Izba Fizjoterapeutów przeprowadziła kilka dni temu
ankietę, z której wynika, że już 75% fizjoterapeutów (tj. 50 tysięcy osób!) ze względu na pandemię koronawirusa zostało zmuszonych do zatrzymania swojej aktywności zawodowej. Zostało 
to zrobione dla zdrowia i bezpieczeństwa pacjentów, jednak przerażające jest to, że aż tylu rehabilitantów zostało w 100% bez źródła utrzymania. Niestety, prezes KIF-u Maciej Krawczyk 
oświadczył, że polska fizjoterapia bez pomocy publicznej może nie przetrwać. 

&nbsp;

Rząd otrzymał wiele wniosków o pomoc dla zawodów medycznych uwzględniających m.in.: zwiększenie dostępności do labolatoriów wykonujących diagnostykę koronawirusa SARS-CoV-2, 
ograniczenie wizyt planowanych, telemedycynę, informatyzację oraz pakiet pomocowy, który będzie niezmiernie potrzebny przy likwidacjach skutków pandemii koronawirusa. Część z tych próśb 
została szybko zaakceptowana przez rząd, jednak niestety z wieloma kruczkami prawnymi. Przykładowo: tylko bardzo mała liczba fizjoterapeutów będzie mogła liczyć na pomoc finansową od 
rządu, ze względu na zaostrzone warunki. A co z resztą?

&nbsp;

Jednak odpowiedzialność w problemie otaczającym cały świat mają nie tylko rządy, ale również obywatele - w tym pacjenci. Służby medyczne apelują aby:

&nbsp;

- nie oszukiwać służb medycznych i nie zatajać informacji o stanie swojego zdrowia , ponieważ tylko oni zapewnią profesjonalną opiekę medyczną;
- kontaktować się z medykami tylko wtedy, kiedy jest to niezbędne;
- nie wykupować w aptekach leków w ogromnych ilościach. Leki przeciwgorączkowe i przeciwbólowe nie chronią przed zakażeniem i nie należy ich przyjmować „na wszelki wypadek”;
- nie wymuszać na lekarzach wypisywania leków, o których przeczytaliście, że mogą pomóc w ciężkim przebiegu zakażenia koronawirusem, nie wiedząc nawet, czy w konkretnym 
przypadku będą potrzebne. A może zabraknąć tym chorym, którzy przyjmują je w głównych wskazaniach na inne choroby. 

&nbsp;

Bardzo duża część obywateli dostosowuje się do tych próśb, z czego jestem bardzo dumna, ale do przezwyciężenia tego trudego czasu, zmobilizować muszą się WSZYSCY. 
Od tego zależy nasza przyszłość oraz to, jak szybko nasz kraj zregeneruje się po tak ciężkim kryzysie. 

&nbsp;

24 marca ruszył program profilaktyczny Krajowej Izby Fizjoterapeutów i Ministerstwa Zdrowia „Aktywny senior w domu”. Ruch, w szczególności dla seniorów jest bardzo ważny, ponieważ
te osoby często mierzą się już z doskwierającymi chorobami. Aby nie pojawiły się negatywne konsekwencje braku ruchu w domu, pojawiły się świetne ćwiczenia na stronie internetowej
[www.fizjoterapiaporusza.pl](https://fizjoterapiaporusza.pl). Ćwiczenia zostały przygotowane przez fizjoterapeutów, na co dzień pracujących z pacjentami geriatrycznymi, neurologicznymi czy kardiologicznymi. Są one bardzo łatwe
i proste do wykonania. Bardzo polecam zapoznać się z tą stroną szczególnie w przypadku, kiedy mamy w domu dziadków, starsze ciotki czy wujków. Ruch zmniejsza ryzyko powstania chorób 
przewlekłych i wpływa na zmniejszenie ryzyka upadków. 
Wspólnie możemy zrobić wiele dobrego! 

&nbsp;

W tym trudnym czasie od kilku dni zaczęła funkcjonować telerehabilitacja, aby pacjenci nie zostali bez pomocy rehabilitacyjnej. Jest to forma współpracy między fizjoterapeutą, a pacjentem. 
Na portalu [znajdzfizjoterapeute.pl](https://znajdzfizjoterapeute.pl) można śmiało umowić się na konsultację online i zaczerpnąć cennych porad. 

&nbsp;

Jakie są zalety z telerehabilitacji?

&nbsp;

- terapia nie zostaje przerwana;
- pacjent jest pod stałą opieką fizjoterapeuty;
- jest możliwość monitorowania postępów terapii;
- nie trzeba wychodzić z domu.

&nbsp;

Jeśli potrzebujesz porady lub jesteś po zabiegu (np. kardiologicznym) zgłoś się na stronie [znajdzfizjoterapeute.pl](https://znajdzfizjoterapeute.pl), na pewno nie zostaniesz bez pomocy. Z pewnością nie zamieni to bezpośredniego 
kontaktu fizjoterapeuta-pacjent, ale będzie można uzyskać niezbędną pomoc. 

&nbsp;

Mam nadzieję, że trzymając się wprowadzanych zasad bezpieczeństwa i higieny, pandemia skończy się niedługo, a osoby pozostałe bez pracy (w tym również ja) wrócą na poprzedni tor.
Liczę również na to, że fizjoterapia, która jest jedna z najważniejszych części przywracania zdrowia, podniesie się z kryzysu.
Trzymajcie się ciepło! 