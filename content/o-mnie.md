---
title: O mnie
slug: /o-mnie
short: Witaj! Dziekuję Ci, że postanowiłaś/eś zajrzeć na moją stronę. 
date: 04/04/2020
image: /images/omnie.jpg
tags:
  - code
  - nuxt
  - markdown
---

Witaj! Dziekuję Ci, że postanowiłaś/eś zajrzeć na moją stronę.   

Dlaczego nazwa fizjonaturalnie? Interesuję się fizjoterapią- to naturalne! :-) Tak na poważnie,
to bardzo lubię tematykę roślinnej i naturalnej pielęgnacji
twarzy i ciała - stąd ten pomysł. Na co dzień pracuję w jednym z punktów francuskiej sieci Yves Rocher, która głównie specjalizuje się w roślinnej 
pielęgnacji twarzy. Dzięki tej pracy już od dwóch lat stale zagłębiam się w różne triki pielęgnacyjne, z którymi na pewno będę chciała podzielić się
na tym blogu :-).

&nbsp;

Obecnie jestem w trakcie studiów jednolitych magisterskich na kierunku fizjoterapia na Akademii Wychowania Fizycznego we Wrocławiu. 
Na co dzień zagłębiam się w tajniki fizjoterapii powiązane z różnorodną tematyką. Jednak już w niedalekiej przyszłości chcę specjalizować się 
w dziedzinie uroginekologii. Zależy mi na współpracy z kobietami, aby pomagać - jak kobieta kobiecie :-).

&nbsp;

Jeśli chodzi o zdobywaną praktykę, uczelnia AWF zapewnia dość sporą ilość godzin pracy z pacjentem w całym okresie studiów. 
Natomiast zakładam tego bloga w okresie panującej pandemii koronawirusa i studiuję online - tracąc tym samym ogromną ilość praktyki zawodowej. 
Jednak mam nadzieję, że już w niedalekiej przyszłości wszystko wróci do normy, a kształcenie będzie z powrotem na odpowiednim torze. 
Na początku studiowania miałam okazję odbyć moją pierwszą, niedługą praktykę w Przychodni Specjalistyczno-Rehabilitacyjnej 
PULSANTIS we Wrocławiu. Wprowadziła mnie ona w Świat Fizjoterapii. W zeszłym roku, tj. lipiec-sierpień 2019r. skorzystałam z propozycji uczestniczenia 
w programie ERASMUS+ przez moją uczelnię. Wyjechałam na dwa miesiące do Czech, gdzie odbyłam pierwszy staż fizjoterapii w Tereziny lázně Dubí. 
To miejsce koncentruje się głównie na leczeniu zaburzeń układu nerwowego, a główną metodą leczenia jest indywidualna terapia. Praca z takimi 
pacjentami dała mi ogromną dawkę doświadczenia również przez to, że były to osoby z krajów Bliskiego Wschodu (Arabia Saudyjska, Zjednoczone
Emiraty Arabskie, Katar, Kuwejt, Irak, Iran, Syria). Do tej pory mam kontakt z dwoma moimi pacjentkami, które pochodzą z Arabii Saudyjskiej.
Natomiast za ogromną dawkę wiedzy jestem wdzięczna całemu zespołowi. Innym pozytywnym aspektem tego wyjazdu było zorganizowanie dla stażystów
Kurs Kinesiotapingu z Kinesio University Dr. Kenzo Kase w zakresie KT1/KT2 w języku angielskim, dzięki czemu mogę wykorzystywać zdobytą 
wiedzę do uzupełniania terapii u pacjentów.

&nbsp;

Swoją wiedzę poszerzam przez uczestniczenie w wielu szkoleniach, webinarach online oraz przez zagłębianie się w wielu interesujących dla mnie książkach 
i atlasach.  
Postaram się poruszać ważne tematy dotyczące fizjoterapii, zdrowia, kondycji i aktywności fizycznej, które mam nadzieję będą interesujące dla każdego.  
Treści na blogu są oparte na mojej zdobytej wiedzy, ale również będę wspomagać się artykułami naukowymi i cennymi książkami.
Natomiast już w następnym wpisie pokrótce postaram się zawrzeć niezbędne informacje, abyś wiedział/a co tak naprawdę obejmuje dziedzina uroginekologii, którą
interesuję się najbardziej :-) 
Pozdrawiam!